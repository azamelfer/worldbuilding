---
title: Progetto X
---
![Image of Worldpainting](https://azamelworlds.github.io/worldbuilding/img/worldpainting.jpg)

Vi siete mai trovati a scrivere una storia? E di esservi bloccati dopo poche righe? Bene. Che voi siate neofiti o scrittori già alle seconde o terze armi sapete bene, presumo, che è molto semplice perdersi durante la scrittura (vedremo che è facile anche durante il processo di worldbuilding, pazienza padawan), mentre cercate di capire dove sia diretta la storia, quali siano i personaggi da incontrare, gli oggetti mistici da ricercare, anche semplicemente le anguste bettole in cui il vostro protagonista andrà a cacciarsi durante l'avventura. Ma perché? La risposta è: worldbuilding. Attenzione però la parola "world" in "worldbuilding" è da intendere non come solo "mondo"/"pianeta", ma come "mondo della narrazione". Mi spiego. Se hai intenzione di scrivere un Astoria che si concentra su delle vicende che avvengono in un'isola e il tuo protagonista è un naufrago, durante la fase di worldbuilding andrai a concentrarti sull'ambientazione dell'isola e quindi il clima, la fauna, la flora e così via. In quanto è inutile parlare del "mondo esterno" se non tramite accenni, riferimenti, o ricordi legati al protagonista. Quindi il tuo worldbuilding è tanto particolare quanto particolare è la storia che vuoi raccontare. Certo nulla ti vieta di andare a creare un vero e proprio mondo, vivo, con il suo clima, i suoi abitanti, il bilanciamento politico, l'economia ecc... Tuttavia ricordati di stare attento a quello che ti dicevo prima, cioè, se non hai la necessità di fare l'intero pianeta del tuo protagonista, a meno che tu non voglia esplorare le meccaniche avanzate e complesse di tale lavoro, non farlo e concentrati nel rendere viva, reale e nitida la scena e la sceneggiatura della narrazione.
